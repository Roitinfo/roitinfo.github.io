---
layout: post
title: Introduzione alle Olimpiadi di Informatica
---
## Cosa sono le Olimpiadi di informatica
Le olimpiadi di informatica sono una competizione di **programmazione competitiva** per studenti delle scuole superiori, si dividono in olimpiadi individuali e a squadre, ciascuna con un proprio percorso di selezione.
Durante le olimpiadi di informatica vengono presentati ai concorrenti vari esercizi di programmazione di carattere **logico** e **algoritmico**, che vanno risolti scrivendo programmi in linguaggio C++, tenendo conto non solo della correttezza delle soluzioni, ma anche di altri fattori come tempo e spazio in memoria utilizzato.

## Le fasi delle Olimpiadi di informatica
### Olimpiadi di informatica individuali

- **Fase Scolastica**:  
	Generalmente svolta a Febbraio nelle scuole di tutta Italia, consiste di quesiti a risposta multipla o numerica, di carattere logico, algoritmico e matematico.
	**I primi classificati** di ogni istituto, assieme ai loro **compagni più meritevoli**, raggiungono la Fase Regionale

- **Fase Regionale (Terry)**:  
	Si svolge generalmente a maggio nelle sedi regionali e vede i partecipanti risolvere quattro problemi di programmazione di tipo *"output-only"* e di difficoltà variabile. Procedono ai nazionali **i primi classificati di ogni regione** assieme ad altri in cima alla **classifica su scala nazionale**.

- **Fase Nazionale (OII)**:  
	Ha luogo ogni anno di settembre in una diversa città italiana.
	I 100 migliori programmatori delle scuole superiori italiane si sfidano nella risoluzione di tre o quattro ardui esercizi, per ottenere le ambite medaglie.
	Dei migliori in classifica, circa 20 vengono scelti come **probabili olimpici**, e affrontano un ulteriore percorso di formazione e selezione in vista delle **gare internazionali**

### Olimpiadi di informatica a squadre
- **Rounds di Ammissione:**  
	Consistono di **4 gare** aperte a tutti gli studenti delle superiori, che si  devono organizzare in **squadre da 4 persone** (e volendo 2 riserve) per risolvere molteplici quesiti di programmazione.
	Procedono alla fase successiva le migliori squadre di ogni regione, assieme alle successive 10 squadre meglio classificate su scala nazionale.
- **Gara nazionale:**  
	Si svolge ogni anno presso l'Istituto Aldini Valeriani di Bologna.
	Le squadre provenienti da tutta Italia si riuniscono per scoprire chi fra esse è la migliore, ma soprattutto per divertirsi (2 giorni a Bologna).